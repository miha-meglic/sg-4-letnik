# Objektno usmerjena analiza in načrtovanje

(_ang. Object-oriented analysis and design - **OOAD**_) je tehnični pristop analizi in načrtovanju aplikacije, sistema ali poslovanja z uporabo metodologij objektno orientiranega programiranja in vizualnega modeliranja.

Najbolj pogost pristop k modeliranju aplikacij, sistemov in poslovnih domen je objektno orientirano modeliranje (_ang. Object-oriented modeling - **OOM**_). Uporabljamo ga tako pri analizi kot načrtovanju. Najbolj popularna standarda za OOM sta **UML** in **SysML**.

**Prednosti** objektno usmerjenega modeliranja:

- vizualni modeli so lažje razumljivi kot surova koda
- zmanjšujejo vrzel med sistemi in resničnim svetom
- omogočajo hitrejši in bolj usmrejen razvoj
- zmanjša tveganja in olajša integracijo večjih sistemov

> OOAD je koncept, ki je globoko prepleten z različnimi **razvojnimi metodologijami**. Vse pa temeljijo na osnovnih treh **fazah razvoja**: analiza, načrtovanje in izvedba.
> 
> Najbolj popularne razvojne metodologije so:
> 
> - **Agilna**, kjer razvijamo produkt iterativno - tj. najprej vzpostavimo minimalen produkt (_ang. minimum viable product - MVP_), ki ga v kasnejših iteracijah nadgradimo
> - **Inkrementalna**, kjer produkt razbijemo na manjše kose in zgradimo vsakega posebej, enega za drugim
> - **Slapovna** (_ang. waterfall_), kjer razvijamo produkt kot celoto, korak za korakom - analiza, načrtovanje, implementacija, testiranje, integracija, namestitev, vzdrževanje
> 
> Poznamo in uporabljamo še mnogo drugih.

## Objektno usmerjena analiza

(_ang. Object-oriented analysis - **OOA**_)

Cilj je izdelati model, ki opisuje funkcionalne zahteve sistema, neodvisno od implementacijskih omejitev. Zahteve organiziramo v objekte, ki integrirajo obnašanje (metode) in stanje (podatke).  
**Model je poenostavitev resničnosti.**

V bolj tradicionalnih pristopih smo procese in podatke obravnavali ločeno.

## Objektno usmerjeno načrtovanje

(_ang. Object-oriented design - **OOD**_)

Tu modelom iz analize dodamo inplementacijske omejitve in ustvarimo bolj specifičen model s konkretnimi tehnologijami.
